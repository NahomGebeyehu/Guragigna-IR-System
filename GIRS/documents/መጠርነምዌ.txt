መጠርነምዌ?
የምስም የምሽትም ያጭርም የጌፍም
የገምበናም ጓድም የትከም የባሪቅም 
የክርስቲያንም ይስላም ይቶብያ ጒጒርም
ያፍሪካም ያለምም የዝ አፈር ሰብ እንም
በኾካቸበፍርድ ቅ ጥየ ናዥነዌ
ኧጀንዳ ኧግረንዳ አምፈንዳ ኤሰትዌ
ኽ ን ቍንቍን ይውን ቃር ዝርፍ ኤነብንደዌ 
ቀርበንዳ ተባጢር ስር ተጋፈረምዌ
መጠርነም ንብነ ዩርም መጠርነምዌ?
በኽነ ቦደረ አፈር ትንሰፍርነ
ያንቅ ትንቾናነ ባሪቅነት ትናዥነ 
ሸደትኽ ትንሽድነ ስር ታናበርጥነ
ቅ ጥየ ንፈርድነ አንድነም
ቅ ጥየ ንግረድድነ ሰብዌ 
ኤሸሽትዌ ኸልቅ ኤሟንንደዌ?
ዝም ንብኔም ኸማ ዩርም መጠርነምዌ 
ዮጣነቡ አፈር ኻብነም ናፌነበ
በስቍር ያነ ሰሜ ስር አንሰራነበ
ተሰብ ሰብ መጠርነም ተጥብ ጥብ ባተርነም
ቅ ጥ ዋሚ ቀመንደም እርስ ተርቅ አመነነም
ምር ይብሮንደ ይኽሩ ቀንጦንደም ማጦንደም
መጠርነም ንብነ በምቃሩ የመጭንደ 
እኻመንዳ አንሟቀ እግዘር ኽ ን ያብንደ

