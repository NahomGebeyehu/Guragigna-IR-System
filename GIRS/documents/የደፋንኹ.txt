የደፋንኹ
መገግርም ሶረር ይቾነቡም ቤኔ 
ኧጅ ዳር ይትመጭ ጥርር እኻ ባገኔ 
ሸረት ቤት ከፈትነም ነመጠጥ ናቄጥኔ 
ዝካውዌ ኔላነ ቾትነም ንትረጠብኔ?
የትጋባ ስማት ቤት አንቶትኹ በኸረ 
ዘበር ተሽጋገረም የድረ ኸማ አንኸረ፣
በዝኽ በስረጠረ ዝካ ቢሽር ዘበር 
አንፉና ቢስቍንር በጠረሸት ቀጥር
ቅራጭ ቲዘግርወ ቌርዌ ቲትድራደር 
ብጭርቆ ቴያሙጥሪ ቲዊ ይሰጪ ቃር 
ሸረት ቲያትቀንዊ በስውር ንር ግብር 
ትምባኍየ ቲረፎ ስርም ቀመጥ ኤባር 
በኽ ቤት ወትገደር ባዘርነት ወትባዘር
ሸረት ወብራም ወስጤ ንቃር ሽግግ ቲብር 
ኽ ን ባንሳረን ግዝየ ግድየም ግድየ ኤኸር፡፡
እምጒያ ቲያትመካ አኈት ቲንቍረስስ 
የደፋንኹሽ ሰቦ አቸም ውቴል ወቅርስ 
የደፋ የቃዋ ቄጥ ያቅመጭሽ ያትሸ ምስ፡፡
